       Справа № 756/655/23

                                                        Провадження № 2/756/2069/23



УКРАЇНА



ЗАОЧНЕ РІШЕННЯ

ІМЕНЕМ УКРАЇНИ

                                               

11 квітня 2023 року                                                        місто Київ



Оболонський районний суд м. Києва у складі:

головуючого судді - Ткач М.М.,

за участі секретаря судового засідання - Тагієва Р.Д.,

розглянувши у відкритому судовому засіданні в залі суду в м. Києві в порядку спрощеного позовного провадження цивільну справу за позовом Товариства з обмеженою відповідальністю «Фінансова компанія «Фангарант груп» до Овчарова Володимира  Валентиновича, про стягнення заборгованості,



УСТАНОВИВ:



Позивач Товариство з обмеженою відповідальністю «Фінансова компанія «Фангарант груп» звернулося до Оболонського районного суду м. Києва з позовом до відповідача Овчарова В.В., про стягнення заборгованості на загальну суму 73043,75 грн. та судових витрат. Свої позовні вимоги позивач обґрунтовував тим, що 27.04.2022 між ФОП Демченко В.І. (постачальник) та відповідачем Овчаровим В.В. було укладено договір №60200231584 про отримання товарів в системі ПлатиПізніше™, відповідно до умов якого відповідач отримує товари (послуги) від постачальника на умовах Договору та згідно обраного Клієнтом Пакету фінансування, а постачальник забезпечує надання товарів (послуг) Клієнту. У момент підписання Договору всі існуючі та майбутні права Постачальника за Договором відступаються на користь Процесинг-центра (позивача по справі - ТОВ "Фінансова компанія" Фангарант Груп"). Згідно договору відповідачу передано в оренду на умовах лізингу "Семплер Elektron Octatrank MKII Black» встановленою вартістю 58435,00 грн. Адреса експлуатації Товару визначена у договорі: 76018, м. Київ, вул. Січових Стрільців (Артема), буд.10. Умовами Пакету фінансування, визначеними в Договорі, встановлено розмір і порядок оплати місячних платежів: щомісяця рівними частинами до 20 числа кожного місяця, починаючи з наступного за місяцем укладення Договору. Умови пакету фінансування: платіж при отриманні товарів (від загальної суми платежів): становить 9739,17 грн; кількість місячних платежів (крім першого): 5; розмір місячних платежів: щомісяця рівними частинами – 9739,17 грн; вид договору: прямий лізинг; перехід права власності до Клієнта: виплата всіх зобов’язань за Договором. Також згідно п. 1.1., п. 1.3. договору про участь постачальника в системі ПлатиПізніше™ № 2019031302 від 13.03.2019 всі права вимоги до відповідача, що випливають з умов договору були відступлені постачальником на користь Позивача в момент підписання Договору – 27.04.2022. Станом на 17.01.2023 відповідач не виконав прийнятих на себе відповідно до положень умов Пакету фінансування та п. 10.4.2. Договору зобов’язань щодо своєчасної, повної та належної оплати вартості отриманого Товару. Так за весь період дії Договору відповідачем в якості оплати вартості  отриманого товару було сплачено 01.05.2022 – 9898,33грн. (платіж при отриманні товарів). Заборгованість відповідача перед позивачем за договором складає 73043,75 грн, в тому числі: 48695,83 грн  сума заборгованості за основним зобов’язанням з оплати вартості отриманого товару; 24347,92 грн сума штрафних санкцій, нарахованих відповідно до положень п. 12.2-12.3 Договору, яку позивач просить стягнути з відповідача та судові витрати.

Ухвалою суду від 26.01.2023 прийнято позовну заяву до розгляду та відкрито провадження у справі за позовом Товариства з обмеженою відповідальністю «Фінансова компанія «Фангарант груп» до Овчарова Володимира  Валентиновича, про стягнення заборгованості, призначено справу до розгляду у порядку спрощеного позовного провадження.

Представник позивача у судове засідання не з`явився, про дату, час та місце повідомлявся, при цьому, у позовній заяві представник позивача просив розглянути справу  за відсутності представника позивача та не заперечував проти заочного розгляду справи.

Відповідач у судове засідання не з`явився, про час та дату судового засідання повідомлявся, про причини неявки суд не повідомив, відзив на позовну заяву не подав.

Відповідно до ст. 280 ЦПК України у разі неявки в судове засідання відповідача, який належним чином повідомлений про час і місце судового засідання і від якого не надійшло повідомлення про поважність причин неявки, відповідач не подав відзив, суд може ухвалити заочне рішення на підставі наявних у справі доказів, якщо позивач не заперечує проти такого вирішення справи.

За таких обставин, суд ухвалив провести заочний розгляд справи.

У зв`язку з неявкою в судове засіданні всіх осіб, які беруть участь у справі, відповідно до ч. 2 ст. 247 ЦПК України, фіксування судового процесу за допомогою звукозаписувального технічного засобу не здійснювалось.

Дослідивши матеріали справи, зібрані у справі докази, суд приходить до такого висновку.

Відповідно до ст. 2 ЦПК України завданням цивільного судочинства є справедливий, неупереджений та своєчасний розгляд і вирішення цивільних справ з метою ефективного захисту порушених, невизнаних або оспорюваних прав, свобод чи інтересів фізичних осіб, прав та інтересів юридичних осіб, інтересів держави.

Частиною 1 ст. 13 ЦПК України встановлено, що суд розглядає справи не інакше як за зверненнями особи, поданими відповідно до цього Кодексу, в межах заявлених нею вимог і на підставі доказів, поданих учасниками справи або витребуваних судом.

За вимогами ст. ст. 12, 81 ЦПК України кожна сторона повинна довести ті обставини, на які вона посилається як на підставу своїх вимог і заперечень, крім випадків встановлених цим кодексом. Доказуванню підлягають обставини, які мають значення для ухвалення рішення у справі і щодо яких у сторін та інших осіб, які беруть участь у справі, виникає спір. Доказування не може ґрунтуватися на припущеннях.

Відповідно до ч.8 ст.178 ЦПК України у разі ненадання відповідачем відзиву у встановлений судом строк без поважних причин суд вирішує справу за наявними матеріалами.

Судом встановлено, що 27.04.2022 між ФОП Демченко Віталієм Івановичем (постачальник) та відповідачем Овчаровим Володимиром  Валентиновичем (клієнт) було укладено договір №60200231584 про отримання товарів в системі ПлатиПізніше™ (далі - договір), відповідно до якого відповідачу передано в оренду на умовах лізингу "Семплер Elektron Octatrank MKII Black» встановленою вартістю 58435,00 грн.

Згідно з п. 8.1 договору, відповідач отримав товари (послуги) від постачальника на умовах договору та згідно обраного клієнтом пакету фінансування, а постачальник забезпечує надання товарів (послуг) клієнту. У момент підписання договору всі існуючі та майбутні права Постачальника за Договором відступаються на користь Процесинг-центра (позивача ТОВ "ФК "Фангарант Груп").

Відповідно до п. 8.2. договору, порядок отримання товарів (послуг) клієнтом визначається договором та Правилами отримання товарів в системі ПлатиПізніше™ в редакції згідно Наказу № 05/02-18 від 05.02.2018 (далі – Правила), що є невід’ємною частиною договору. Клієнт ознайомлений з копією Правил в електронній формі на сайті www.paylater.com.ua.

Відповідно до п. 1.4 Правил отримання товарів (послуг) в системі ПлатиПізніше Правила є договором приєднання у розумінні ст. 634 Цивільного кодексу України. Підписанням Договору Клієнт приєднується до Правил. Правила є невід’ємною частиною кожного Договору з моменту його укладення.

Згідно з положеннями ст. 634 ЦК України договором приєднання є договір, умови якого встановлені однією із сторін у формулярах або інших стандартних формах, який може бути укладений лише шляхом приєднання другої сторони до запропонованого договору в цілому. Друга сторона не може запропонувати свої умови договору.

Відповідно до п. 13.7 договору клієнт ознайомився з Правилами отримання товарів (послуг) в системі ПлатиПізніше™ в редакції згідно Наказу № 05/02-18 від 05.02.2018, зміст Правил є зрозумілим для Клієнта, і він погоджується їх дотримуватись та виконувати.

Відповідач своїм підписом у Договорі погодився з усіма його умовами, зокрема і з тим, що ознайомлений та повністю погоджується з Правилами.

Пунктом 9.1. договору визначено, що якщо за умовами Пакету фінансування не вказано інше, надання клієнту товарів (послуг) відбувається в момент підписання цього договору клієнтом та постачальником. У разі якщо момент підписання цього договору не співпадає у часі з моментом надання клієнту товарів (послуг), Клієнт може отримати товари (послуги) на підставі іншого первинного документа (накладної або акту). При цьому, датою отримання клієнтом товарів (послуг) вважається дата підписання клієнтом відповідного первинного документа (накладної або акту). Підпис клієнта на цьому договорі та/або накладній (акті) свідчить про отримання товарів (послуг) в належній якості, кількості та комплектації.

Згідно вказаних умов договору відповідачу було передано в оренду на умовах лізингу "Семплер Elektron Octatrank MKII Black» встановленою вартістю 58435,00 грн.

Даний договір укладено в електронній формі, що згідно п.12 ст.11 Закону України «Про електронну комерцію» за правовими наслідками прирівнюється до укладення договору в письмовій формі та підписаного власноручно.

Умовами Пакету фінансування, визначеними в договорі, встановлено розмір і порядок оплати місячних платежів: щомісяця рівними частинами до 20 числа кожного місяця, починаючи з наступного за місяцем укладення Договору.

Умови пакету фінансування: платіж при отриманні товарів (від загальної суми платежів): становить 9739,17 грн; кількість місячних платежів (крім першого): 5; розмір місячних платежів: щомісяця рівними частинами – 9739,17 грн; вид договору: прямий лізинг; перехід права власності до Клієнта: виплата всіх зобов’язань за Договором.

Також згідно п. 1.1., п. 1.3. договору про участь постачальника в системі ПлатиПізніше™ № 2019031302 від 13.03.2019  всі права вимоги до відповідача, що випливають з умов договору були відступлені постачальником на користь позивача в момент підписання Договору – 27.04.2022.

Про відступлення права вимоги за договором відповідач повідомлений в письмовій формі, згідно п.8.1 Договору.

Станом на 17.01.2023 відповідач не виконав прийнятих на себе відповідно до положень умов Пакету фінансування та п. 10.4.2. договору зобов’язань щодо своєчасної, повної та належної оплати вартості отриманого товару. Так, за весь період дії договору відповідачем в якості оплати вартості отриманого товару було сплачено: 01.05.2022 – 9898,33грн. (платіж при отриманні товарів).

Згідно з ч. 1 ст. 626 ЦК України договором є домовленість двох або більше сторін, спрямована на встановлення, зміну або припинення цивільних прав та обов`язків. Договір є обов`язковим для виконання сторонами (ст.629 ЦК України).

Частиною першою статті 509 ЦК України передбачено, що зобов`язанням є правовідношення, в якому одна сторона (боржник) зобов`язана вчинити на користь другої сторони (кредитора) певну дію (передати майно, виконати роботу, надати послугу, сплатити гроші тощо) або утриматися від вчинення певної дії (негативне зобов`язання), а кредитор має право вимагати від боржника виконання його обов`язку.

Згідно зі ст. 610 ЦК України порушенням зобов`язання є його невиконання або виконання з порушенням умов, визначених змістом зобов`язання (неналежне виконання).

За змістом ст. 526 ЦК України зобов`язання має виконуватися належним чином відповідно до умов договору та вимог цього Кодексу, інших актів цивільного законодавства, а за відсутності таких умов та вимог - відповідно до звичаїв ділового обороту або інших вимог, що звичайно ставляться.

Частиною 1 ст. 625 ЦК України передбачено, що боржник не звільняється від відповідальності за неможливість виконання ним грошового зобов`язання.

Положеннями п. 12.2-12.3 договору визначено, що у разі прострочення сплати платежів на строк до 10 (десяти) календарних днів відповідач сплачує неустойку в розмірі 5 (п'ять) відсотків від суми заборгованості за прострочення кожного платежу. У разі прострочення сплати платежів на строк більше 10 (десяти) календарних днів, відповідач  сплачує неустойку в розмірі 10 (десять) відсотків від суми заборгованості за кожен місяць прострочення.

Окрім того, згідно положень п. 12.4. договору, у разі прострочення відповідачем сплати платежів на строк більше 30 (тридцяти) календарних днів, останній зобов’язаний за першою вимогою позивача протягом 10 (десяти) календарних днів з моменту отримання такої вимоги достроково одноразово сплатити на користь останнього всі платежі, належні до сплати згідно з Пакетом фінансування.

Ураховуючи викладене, а також приймаючи до уваги те, що відповідач взяті на себе зобов`язання не виконав в зв`язку з чим утворилась заборгованість по сплаті коштів, тому суд вважає позовні вимоги такими, що підлягають задоволенню на загальну суму 73043,75 грн., з яких:  48695,83 грн  сума заборгованості за основним зобов’язанням з оплати вартості отриманого товару; 24347,92 грн сума штрафних санкцій, нарахованих відповідно до положень п. 12.2-12.3 Договору.

Згідно зі ст. 141 ЦПК України з відповідача на користь позивача підлягають стягненню витрати по сплаті судового збору у розмірі 2147,20 грн. з урахуванням коефіцієнта 0,8 для пониження відповідного розміру ставки судового збору при поданні до суду процесуальних документів, в електронній формі. При цьому, слід зазначити, що відповідно до п.1 ч.1 ст. 7 Закону України «Про судовий збір» сплачена сума судового збору повертається за клопотанням особи, яка його сплатила за ухвалою суду в разі, зменшення розміру позовних вимог або внесення судового збору в більшому розмірі, ніж встановлено законом.

Керуючись статтями  12, 81, 141, 263-265, 279, 280-282, 354 ЦПК України, суд



УХВАЛИВ:



Позов Товариства з обмеженою відповідальністю «Фінансова компанія «Фангарант Груп» до Овчарова Володимира  Валентиновича про стягнення заборгованості – задовольнити.

Стягнути з Овчарова Володимира  Валентиновича (адреса зареєстрованого місця проживання: м. Київ, вул. Прирічна, буд. 17, кв.33; РНОКПП 2848004171) на користь Товариства з обмеженою відповідальністю «Фінансова компанія «Фангарант Груп» (місцезнаходження: 04073, м. Київ, просп. Степана Бандери, 21, корп. В; код ЄДРПОУ 38922870) заборгованість у розмірі 73043 (сімдесят три тисячі сорок три) гривні 75 копійок,  витрати по сплаті судового збору у розмірі 2147 (дві тисячі сто сорок сім) гривень 20 копійок.

Заочне рішення може бути переглянуте судом, що його ухвалив, за письмовою заявою відповідача.

Заяву про перегляд заочного рішення може бути подано протягом тридцяти днів з дня його проголошення.

Учасник справи, якому повне заочне рішення суду не було вручене у день його проголошення, має право на поновлення пропущеного строку на подання заяви про його перегляд - якщо така заява подана протягом двадцяти днів з дня вручення йому повного заочного рішення суду.

Позивач має право оскаржити заочне рішення в загальному порядку. Заочне рішення набирає законної сили, якщо протягом строків, встановлених ЦПК України, не подані заява про перегляд заочного рішення або апеляційна скарга, або якщо рішення залишено в силі за результатами апеляційного розгляду справи.

Апеляційна скарга позивачем подається до Київського апеляційного суду  протягом тридцяти днів з дня його проголошення. Якщо в судовому засіданні було оголошено лише вступну та резолютивну частини судового рішення або у разі розгляду справи (вирішення питання) без повідомлення (виклику) учасників справи, зазначений строк обчислюється з дня складення повного судового рішення.

Відомості про сторони:

1. Позивач: Товариство з обмеженою відповідальністю «Фінансова компанія «Фангарант Груп» (місцезнаходження: 04073, м. Київ, просп. Степана Бандери, 21, корп. В; код ЄДРПОУ 38922870);

2. Відповідач: Овчаров Володимир  Валентинович (адреса зареєстрованого місця проживання: м. Київ, вул. Прирічна, буд. 17, кв.33; РНОКПП 2848004171).



Суддя                                                                                                М.М. Ткач